{
 "cells": [
  {
   "cell_type": "markdown",
   "id": "fa3294fc",
   "metadata": {},
   "source": [
    "# VQE (Variational Quantum Eigensolver) dla molekuły H<sub>2</subs>\n",
    "\n",
    "## Cel: znalezienie energii stanu podstawowego dla cząsteczki wodoru\n",
    "\n",
    "### Energia stanu podstawowego: Przypomnienie\n",
    "Energią stanu podstawowego nazywamy najniższą możliwą energię, którą może przyjąć określony układ fizyczny. Oznaczana jako $E_{0}$, może zostać wyznaczona np. z równania własnego Hamiltonianu definiowanego jako: $ \\hat{H}\\Psi_{0}= E_{0}\\Psi_{0}$ - wówczas dla stanu podstawowego $\\Psi_{0}$ energia ta będzie najmniejszą wartością własną operatora hamiltonianu $\\hat{H}$ (zatem w celu policzenia takiej energii wyznaczamy wartości własne operatora - najmniejsza z nich będzie odpowiadała energii podstawowej, a odpowiadający jej wektor będzie opisywać stan podstawowy)."
   ]
  },
  {
   "cell_type": "markdown",
   "id": "0f27d471",
   "metadata": {},
   "source": [
    "### Dlaczego używamy metody wariancyjnej?\n",
    "Pojedynczy atom wodoru (proton + elektron) można łatwo opisać. Jego energia w stanie podstawowym lub kolejnych stanach wzbudzonych wyraża się znanym wzorem:\n",
    "$$ E_{n} = -\\frac{13.6 eV}{n^2}$$ gdzie $$ n = 1, 2, 3,...$$\n",
    "\n",
    "Niestety, cząstki wieloatomowe nie dają się opisywać w ten prosty, analityczny sposób. Z pomocą przychodzi nam zatem metoda wariancyjna na której to budowane będą dalsze metody (VQE, metoda Hartree'ego - Focka)."
   ]
  },
  {
   "cell_type": "markdown",
   "id": "9a7be133",
   "metadata": {},
   "source": [
    "### Metoda wariancyjna ###\n",
    "Metoda wariancyjna zaliczana jest do metod przybliżonych - jej zastosowanie daje nam w rezultacie aproksymację prawdziwego wyniku. W celu jej zobrazowania, zacznijmy od nierówności:\n",
    "$$\n",
    "E[\\psi] \\equiv \\frac{\\langle \\psi | H | \\psi \\rangle}{\\langle \\psi | \\psi \\rangle} \\geq E_{0}\n",
    "$$,\n",
    "gdzie $ E[\\psi] $ oznacza wartość oczekiwaną energii w stanie $ |\\psi\\rangle $. Nierówność tę rozumiemy w następujący sposób: wartość oczekiwana nie może być mniejsza od najmniejszej z dozwolonych energii stanów. Równoznacznie, możemy zapisać: \n",
    "$$\n",
    "E[\\psi] =   \\frac{\\sum E_{n}|\\langle E_{n}|\\psi \\rangle|^{2}}{ \\sum |\\langle E_{n}|\\psi\\rangle|^{2}} \\geq \\frac{E_0 \\sum |\\langle E_{n}|\\psi \\rangle|^{2}}{\\sum |\\langle E_{n}|\\psi \\rangle|^{2}} = E_{0}\n",
    "$$\n",
    "Teoretycznie zatem, w celu wyznaczenia energii stanu podstawowego można brać po kolei każdy stan i zapisywać odpowiadającą mu wartość oczekiwaną $ E[\\psi]$, końcowo znajdując najmniejszą spośród tych wartości i przyjmując ją za energię podstawową. Ze względów praktycznych rozważa się jednak tylko pewne wektory, które możemy pisać pewnym zbiorem parametryzowanych zmiennych. Wówczas $ E[\\psi]$ staje się funkcją tych paramtetrów $(\\alpha, \\beta, \\gamma,...)$, których wartości wyznaczamy dla wartości minimalnych $E[\\psi]$. Znalazłszy takie minimalizujące parametry, otrzymujemy górną granicę $E_{0}$ wyliczając $E(\\alpha_{0},\\beta_{0},...)$."
   ]
  }
 ],
 "metadata": {
  "language_info": {
   "name": "python"
  }
 },
 "nbformat": 4,
 "nbformat_minor": 5
}
